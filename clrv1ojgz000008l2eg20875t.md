---
title: "Kush ishte Jusuf Kardawi?"
datePublished: Fri Jan 26 2024 19:37:25 GMT+0000 (Coordinated Universal Time)
cuid: clrv1ojgz000008l2eg20875t
slug: kush-ishte-jusuf-kardawi
cover: https://cdn.hashnode.com/res/hashnode/image/upload/v1706297797623/1c98b384-590f-4c42-a755-6f574bbdae5d.jpeg
tags: jusuf-kardawi, vllazeria-myslimane, egjipti, jeta-dhe-vepra

---

Një vit më parë u nda nga jeta shejhu dhe dr më i famshëm i botës islame për kohën e tij: shejh Jusuf El Kardawi.  
  
Jusuf El Kardawi ka një jetë plotë vështirësi.  
Mendjemprehtësia e tij vërehet që në kohën e rinisë, ku ai del i dyti në rrang kombëtar në shkollën e Ez'herit në Egjipt.  
Pas përfundimit të studimeve, Karadawi përfshihet indirekt me vllazërinë myslimane, edhe pse kurrë nuk ka patur rol zyrtar në lëvizje. Për shkak se vllazëria myslimane përndiqej nga shteti i Egjiptit, Kardawi pëson një fat të ngjashëm si Qazim Bej Mulleti tek ne.  
Pas largimit të tij për në Katar, Jusuf Kardawit i burgosin gruan dhe vajzën vetëm se ishin familja e tij. Edhe vetë shejhu, kur ishte ende qytetar i Egjiptit, ka hyrë disa herë në burg, vetëm se kritikonte sistemin. Në Katar, familja mbretërore e donte shumë, sa i dhanë edhe shtetësinë pa as më të voglin diskutim.  
  
Nga Katari, shejhu prodhoi literaturë shumë të rëndësishme dhe me peshë për botën aktuale islame. Mendohet të ketë shkruar rreth 120~150 libra në total. Ai më pas u bë pjesë e Këshillit të Fetvave për Europën. Ishte një personazh i cili ishte i dashur edhe nga bota perëndimore, aq sa e bëri të shihej me sy kritik nga disa shtete në Lindjen e Mesme.  
  
Me fitimin e zgjedhjeve nga vllazëria myslimane në Egjipt, Karadawi humb statusin non-grata dhe kthehet në vendlindje si një nga ikonat më të bujshme të atij vendi. Sigurisht ai u përzgjodh me kast. Fatkeqsisht, ajo hutbe që mbajti ishte e para dhe e fundit në Kairo. Pas grushtit të shtetit dhe shpalljes së vllazërisë myslimane si org terroriste, Karadawit i duhet të rikthehet në Katar, ku edhe do të qëndrojë deri në vdekje.  
  
Sa i përket islamit, Jusuf El Karadawi ka dhënë kontribute të jashtëzakonshme, por edhe kontroverse. Fetvaja më kontroverse e Kardawit që i krijoi armiq në botën islame ishte lejimi i vazhdimit të martesës midis një burri jomysliman dhe një gruaje që pranonte islamin. Një tjetër opinion i Kardawit që ngjalli debat, ishte pohimi se në islam NUK egziston dënimi me rrahje me gurë. Kjo ishte edhe më qesharakja, pasi vendet që nuk e aplikojnë më, e goditën edhe më tepër.  
Ndërsa fetvaja që i kostoi shpallje non grata dhe futjen e tij në listat e terroristëve të botës ishte fetvaja që dha mbi lejimin e të qenurit kamikaz për qytetarët palestinez. Sigurisht, kjo fetva u mor nga shtete të cilave u pëlqen viktimizimi në OKB dhe lobuan për ta denigruar deri në pikën që e shpallën terrorist.\* (Edhe pse Kardawi nuk ka shkrepur kurrë armë në jetën e tij, por si thotë populli ynë: "Fjala vret më shumë se plumbi". )  
Shejhu ishte gjithashtu prej atyre që thoshte se nuk ka asnjë të keqe që gruaja të jetë aktive në shoqëri, për sa kohë i përmbahet normave islame në veshje dhe nuk flirton. Diçka tjetër interesante ishte dhe një fetva lidhur me marrjen e kredisë, nëse muslimani nuk gjen version alternativ islam.  
  
Jusuf El Kardawi, jetën e tij ja kushtoi faktit që islami është fe e moderuar, se ne nuk duhet të jemi një tufë fanatikësh. Gjithashtu, ne nuk jemi një tufë liberalësh që fusim në krevat kë të na zënë sytë rrugëve. Ne duhet të jemi e mesmja e artë e shoqërisë. Nëntezë e kësaj, ishte dhe spastrimi i traditës nga opinionet e dijetarëve të cilat shpesh merren gabimisht si gjykime të prera. Ai ishte dhe kritik ndaj botës islame në shikimin e teknologjisë, industrializimit, edukimit etj.  
  
Nëse shejh Kardawi nuk konsiderohet si rilindas (muxhedid) i kohës moderne, është pa dyshim një prej rilindasve të islamit të epokës tonë. Unë nuk kam patur shumë akses në hutbet e tij, pasi pak janë përkthyer, por e doja shumë për shkak të guximit dhe mendjes së hapur që kishte, edhe pse kur unë e njoha kush ishte, ishte fare pranë ndërrimit të jetës. Fetvatë, mendimet dhe artikujt e tij janë ende live në al-qaradawi . net  
  
Një nga shprehjet e tij të famshme është: "Askush nuk më kritikon dot për hipokrizi, sepse në Egjipt mu ofrua ç'të më donte zemra, dhe unë nuk pranova, por zgjodha islamin". Ndërsa kur jepte fetva, shprehej shpesh: "Nëse ja qëllova, kam dy shpërblime, e nëse jo, kam një shpërblim sepse të paktën e provova".  
  
Zoti qoftë i kënaqur prej tij, dhe ja ndriçoftë varrin dhe rrugëtimin e tij në amshim.  
  
\* Për shkak të sensitivitetit të fetvave, unë personalisht theksoj se në shkrim nuk kam pohuar dhe as mohuar në jam dakord me fetvatë e tij apo jo. Kjo nëse ka vend për interpretim, edhe pse është e qartë shpresoj.