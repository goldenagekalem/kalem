---
title: "Pesë pyetje esenciale ndaj narrativës zioniste."
seoTitle: "Pesë pyetje esenciale ndaj narrativës zioniste."
seoDescription: "Përmbledhje e fjalimit tëh sejh Jasir Kadi mbi narrativën zioniste."
datePublished: Fri Jan 26 2024 20:13:59 GMT+0000 (Coordinated Universal Time)
cuid: clrv2zkuo00000ajpd8x1ck77
slug: pese-pyetje-esenciale-ndaj-narratives-zioniste
cover: https://cdn.hashnode.com/res/hashnode/image/upload/v1706299868953/fd1aefd0-d287-4782-987b-22d1c612c67c.webp
tags: palestina, israel, palestine-izrael, yasir-qadhi, fjalim

---

Nga Jasir Kadi (Yasir Qadhi), anëtar i këshillit të fetvave për Amerikën e Veriut, SHBA dhe Kanada.

Vëllezër dhe motra, historia është një element i injoruar dhe stërinjoruar nga njerëzit në mbarë botën, por ç'është e vërteta ne nuk kemi armë më të mirë në arsenal sesa historinë për këtë çështje. Sot do shtroj pesë pyetje esenciale të cilat duhet t'i dini dhe të pajiseni me to sepse janë arma juaj më e fortë në këtë konflikt nëse jeni palë e tretë. Nuk ka nevojë të jemi muslimanë për të kuptuar këto pesë pyetje. Unë do përpiqem të përdor vetëm logjikën e kulluar njerëzore dhe as që kam ndërmend ta kthej në religjioze çështjen. Dua gjithashtu t'i merrni këto pyetje dhe të studioni mbi to.  
  
1 - Çfarë i jep të drejtë Britanisë së Madhe të premtojë tokën e Palestinës një grupi europianësh të përfshirë në lëvizjen zioniste në fillim të atij shekulli?  
  
Kjo tokë nuk ishte e Britanisë dhe as ishte e pushtuar nga britanikët.\* Aq më tepër, njerëzit të cilëve iu premtua nuk kishin asnjë lidhje me këto toka në historinë e kohëve të fundit. Këtu fillon pyetja bazë e gjithë kësaj historie të padrejtë. Palestina është projekti i fundit universal i kolonializmit modern. Që nga koha e Umar Ibn Khatab me përjashtim të nja 90 viteve kryqëzata Palestina ka qenë nën kontrollin e muslimanëve dhe ka qenë e hapur për adhurim nga të krishterët, hebrenjtë dhe muslimanë t'i marrësh bashkë. Të gjithë e dimë se si Britanikët gënjyen e premtuan tre herë, tre entitete të ndryshme: U thanë arabëve të rebelohen ndaj osmanëve sepse do i bëjnë mbretër nga Iraku në Tunizi. Ndërkohë që bënin këto numra në Sykes Picot Agreement, britanikët e kishin ndarë botën arabe në shtetet që donin ata dhe francezët. Palestina këtu ishte shtet i pavarur. Edhe këtu kishin një marrveshje tjetër sekrete: Deklarata Balfor 1917. Marrveshja ishte e thjeshtë: Na ndihmoni në luftën e parë botërore dhe Palestina është e juaja. (Këtë e bënë dhe me Pakistanin për t'u dhënë pavarësinë). Nuk duhet të harrojmë gjithashtu se zionistët janë një projekt europian sekular me origjinë hebreje. Shumica e hebrenjve përfshirë dhe Rabinët e mëdhenj ortodoks hebrenj në Amerikë e refuzuan si lëvizje duke u shprehur se Zoti do të na e japë Izraelin kur ta meritojmë dhe jo kur ta marrim me dhunë. Por për shkaqe të tjera, si rritja e anti-semitizmit nga partia naziste dhe megallomanët nacionalist europianë, lëvizja zioniste, me apo pa dashje mori shumë popullaritet. Në Palestinë deri në atë kohë kishte 3% hebrenj. Mos harroni, hebrenj arabfolës që kanë qenë aty historikisht.  
  
2 - Çfarë i dha OKB të drejtën morale të marrin këtë premtim të Britanikëve dhe ta fusin në kushtetutën e tyre?  
  
OKB u formua pak pas luftës së dytë botërore (1947). Në rezolutën 181 pa u konsultuar fare me arabët pjesmarrës, ndau Palestinën në tre pjesë: 55% iu dha zionistëve, 45% arabëve dhe qyteti i Jeruzalemit u deklarua neutral. Në këto vite, vlen të përmendet se popullsia hebreje nga 3% ka shkuar në 30% jo se u tek të shumoheshin por sepse emigrimi kishte filluar me kohë. Në një brez u dhjetëfishua. Paratë europiane po financojnë gangsterrë europianë të cilët po përzënë fermerët palestinezë nga tokat e tyre. Kjo bie ndesh me themelet e vetë OKB e cila thotë se vetëvendosja e një vendi nuk vendoset kurrë nga një grup njerëzish (kolonializmi). OKB u krijua me qëllim paqen botërore dhe ja tek jemi, egzaktësisht një vit mbas luftës, dhe lufta sapo ka filluar. Ajo hartë, për ne si palë e tretë duket perfekte për paqen botërore, por shiheni nga aspekti i vendeve arabe, po humbnin kontrollin e 55% të tokave të tyre. Ky informacion është publik dhe verifikohet thjeshtë.  
  
3 - Kush ja dha të drejtën Izraelit, një shtet absolutisht i ri në moshë, as një vit nga krijimi i tij, të nisë një sulm ndaj miliona palestinezëve, duke e çuar zotërimin territorial nga 55% në 80%?  
  
Po po, 80% të atyre tokave i mori në kontroll Izraeli. Gusht 1948: Izraeli feston krijimin e tij. Një ditë pas krijimit të tij, Izraeli armatoset gjer në dhëmbë dhe sulmon, kë do thoni ju? Ushtarët? Jo jo. Fermerët dhe zanatçinjtë nëpër toka. I përzënë nga shtëpitë e tyre. 450 fshatra janë sulmuar. Nuk duhet harruar Der Jasini, një masakër që në vitet 70 mohohej lehtë, por sot historianët i kanë duart e lidhura dhe nuk e praktikojnë më këtë gënjeshtër. Lexoni madje një historian izraelit, Elon Pappe. Elon, një profesor i nderuar, u desh të linte pozicionin e tij si kërkues për këto masakra sepse po merrte kërcënime me jetë nga vetë bashkështetasit e tij. 1 milion palestinezë mendohet të jetë numri i të vdekurve nga kjo përndjekje. Kjo njihet si masakra e Nakbës. Ata që u larguan nga kjo masakër, janë rreth 7 milion njerëz e sot njihen si diaspora palestineze... Kishin shumicën e tokës e nuk ishin të kënaqur. E donin të gjithën. Dhe e morën. Egzaktësisht një ditë pas datës së lindjes së tyre. Tani mendoni, nga ajo tokë 20% mbeti në kontrollin e arabëve dhe kanë një popullsi kush e di sa herë më të madhe për të ushqyer.  
  
4 - Çfarë i dha të drejtë regjimit të ri të nisë një luftë të dytë në 1967?  
  
Luftë e cila njihet si lufta 6 ditore. Këtu morën kontrollin e Jeruzalemit, Gazës dhe West Bank. Shumë muslimanë nuk e dinë këtë, por deri në këtë ditë Jeruzalemi ishte neutral, me urdhër të OKB. Dhe përsëri ata hynë dhe masakruan me mitrolozët e tyre çdo njeri që jetonte si musliman në Jeruzalem. West Bank është zona e qyteteve më të rëndësishme, nëse nuk e dini. Oh, dhe meqë ra fjala, çfarë po bën OKB në këto momente. Absolutisht asgje. Absolutisht asgjë. As bojkot, as sanksione, thjesht fjalë boshe. Çdokush që ka një farë sensi drejtësie nuk mund të rreshtohet krah Izraelit për këtë çështje. Është e pamundur. 1967 është dhe viti i Nakbës së dytë (siç e quajnë palestinezët). Rreth 600 000 arabë palestinezë u larguan nga ky event dhe iu bashkuan diasporës. Përsëri nga OKB: Numri 1 i refugjatëve në botë janë palestinezë.  
  
5 - Pyetja e fundit: Me ç'të drejtë morale i trajton okupatori izraelit palestinezët në format më ç'njerëzore të mundshme si asnjë qeveri nuk i trajton as kriminelët e tyre?  
  
Këtu duhet të pajisemi me dije se si është realiteti në Gaza. Ju që keni mundësi ta vizitoni Palestinën, shkoni por vetëm me një kusht: Paratë çojini tek hotelet palestineze, paratë çojini tek autobuzat palestinezë dhe paratë çojini tek taksitë palestineze. Unë kam qenë atje dhe marr diku te 100 amerikanë muslimanë me vete dhe sa herë shkojmë shokohemi. Në tokat Izraelite jetojmë sikur të jemi në Kaliforni, Teksas etj. Sa dalim jashtë tokave izraelite, njerëzit jetojnë rrugëve, me qentë, me plehrat dhe kontrastin e dallon thjeshtë. Por këtë në media nuk e gjeni, e gjeni vetëm nëse ju lejohet të shkoni e ta vizitoni atë vend. Gaza është quajtur nga shumë personalitete një nga burgjet më të mëdhaja njerëzore sot për sot. Mbi dy milionë njerëz janë në kurth, papunësia është 60%, edukim nuk kanë pothuajse fare. Çfarë mendoni ju se do ndodhë kur ke një popullsi të mbyllur për 70 vite në atë zonë? Kjo nuk është për të legjitimuar dhunën por ju lutem mbani një pauzë këtu: Themeluesit e SHBA-ve iu revoltuan britanikëve vetëm për një taksim që kurora mbretërore i vendosi çajit. Çfarë do ndodhë kur fëmijët nuk kanë të hanë e ujë të pinë? Kur nuk ka të ardhme? Meqë ra fjala, tog fjalëshin "shtet aparteidal" nuk ua kemi dhënë ne Izraelit. Këtë term ua ngjiti Afrika e Jugut sepse kishte vuajtur vetë nga një fenomen i tillë. As muslimanë e as arabë. Një nga librat e presidentëve tanë, Jimmy Carter, evangjelist, mban titullin "Paqe, jo aparteid", arqipeshkvi katolik i Afrikës së Jugut, pas vizitës në Palestinë thotë se i kujtoi egzaktësisht ç'kish ndodhur me vendin e tij (Desmond Tutu). Nelson Mandela, e ka quajtur "Palestina nën aparteid". Prandaj kur ju akuzojnë se e quajtët Izraelin shtet aparteidal, ju nuk e keni quajtur atë aparteidal. Presidentët tanë dhe njerëzit që kanë jetuar nën aparteid e kanë quantur atë shtet aparteidal.  
  
Në konkluzion, valët po ndryshojnë. Për herë të parë politikanët, media etj kanë filluar të dokumentojnë dhe flasin pakëz për anën tjetër të medaljes. Ne nuk e dimë si do zgjidhet por si besimtarë kemi shpresë. Si përfundim, projekti zionist është një projekt i dështuar që në gjenezë. Me gënjeshtra dhe me akte barbare nuk kanë për të triumfuar kurrë.

Burimi: [https://www.youtube.com/watch?v=n8S12Twavhg](https://www.youtube.com/watch?v=n8S12Twavhg)