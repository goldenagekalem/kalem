---
title: "Ekzistoj, prandaj reflektoj."
datePublished: Sat Feb 03 2024 19:53:52 GMT+0000 (Coordinated Universal Time)
cuid: cls6hsiqk000009kz52eshxkz
slug: ekzistoj-prandaj-reflektoj
cover: https://cdn.hashnode.com/res/hashnode/image/upload/v1706987857528/a59e03a5-b054-4972-ad23-6dc22d01df0f.jpeg
tags: islam, poezi, filozofi, rene-decarte, vargje

---

Po, jetoj  
E nuk do mend që ta faktoj  
Ekzistoj prandaj reflektoj  
Jo nuk mendoj që të ekzistoj.

Se çfarë ha unë e shijoj  
Se çfarë është e shikoj  
Se ç'ka zë unë e dëgjoj  
Jo nuk mendoj që të ekzistoj

Fjala e Zotit më krijoi  
Më formoi, më përshkroi  
E në kur'an ma argumentoi  
Jo nuk mendoj që të ekzistoj.

Por ekzistoj që të reflektoj  
Fjalën e Zotit të mos e harroj  
Me gjithë botën të lodroj  
Nuk mendoj që të egzistoj.

Dhe qiellin Ai e krijoi  
Dhe tokën Ai e plotësoi  
Dhe njeriun e formoi  
Jo nuk mendoj që të egzistoj.

I papërsosur e gaboj  
Tepër i vogël të gjykoj  
Aq më pak të influencoj  
Jo nuk mendoj që të egzistoj.

Edhe tokën Ai ma shtroi  
Si mëkëmbës më caktoi  
Ç'ka mbetur vallë të provoj  
Se mendoj e më pas egzistoj?

Nga një pikë Ai më krijoi  
Jam aty edhe pse nuk mendoj  
Një realitet Ai realizoi  
E jo shumë siç shpesh dëgjoj.

Në këtë rrugë unë do shkoj  
Do ta ndjek do ta provoj  
Të dukshmen nuk kam pse e arsyetoj  
Jo nuk mendoj që të egzistoj.

Por egzistoj prandaj reflektoj  
E sipas Tij që mua më shembëlloi  
Nuk mendoj që të egzistoj  
Por egzistoj prandaj reflektoj.