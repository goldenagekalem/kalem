---
title: "Letra e Sulejmanit drejtuar shahut Tahmasp"
seoTitle: "Letra e Sulejmanit drejtuar shahut Tahmasp"
seoDescription: "Sikur në natyrën tënde të shkatërruar nga gabimi të kishte mbetur vetëm një shkëndijë nderi dhe zelli..."
datePublished: Fri Jan 26 2024 20:04:53 GMT+0000 (Coordinated Universal Time)
cuid: clrv2nvl300040al087cd7g0m
slug: letra-e-sulejmanit-drejtuar-shahut-tahmasp
cover: https://cdn.hashnode.com/res/hashnode/image/upload/v1706299424921/37377299-3da0-4660-92ae-ad3ad89f8070.jpeg
tags: islam, perandoria-osmane, sulltan-sulejmani, sulejmani-i-madherishem, irani, turqia, osmanet, musliman

---

"Sikur në natyrën tënde të shkatërruar nga gabimi të kishte mbetur vetëm një shkëndijë nderi dhe zelli, ti do të ishe zhdukur prej kohësh. Kam vendosur t'i kthej armët e mia nga Tabrizi dhe Azerbajxhani dhe ta ngul tendën time në Iran e në Turan, në Samarkandë dhe në Korasan. Nëse deri më sot e kam shtyrë vënien në jetë të këtij projekti, kjo ka ndodhur sepse jam marrë me ekspeditat e mia triumfuese kundër hungarezëve dhe frankëve, kundër Beogradit dhe Rodit, dy fortesat më të mëdha të tokës së banuar dhe që janë mrekulli të botës... Pra, para se hordhitë e ushtrisë sime, të mëdha si malet, të mbulojnë vendin tënd, të shkatërrojnë mbretërinë tënde, të ta shfarosin familjen, ule kokën, dorëzo kurorën dhe mbështillu ashtu si të parët e tu me petkun e murgut... Po të duash të lypësh në derën time një copë bukë për hir të Allahut, unë do të t'i plotësoj dëshirat dhe ti s'do të humbasësh asgjë nga vendi yt. Por, nëse ti këmbëngul në krenarinë tënde prej Faraoni dhe çmendurinë e Nemrodit, nëse vazhdon të ecësh në udhën e gabimit, shumë shpejt do ta ndjesh, nga vringëllima e shpatave dhe e shigjetave dhe nga gjëmimi i topave, se ora e humbjes sate ka ardhur. Madje edhe sikur të futesh në tokë si milingonë, sikur të marrësh vrull në qiell si zog, unë nuk do të ta ndaj shikimin. Me bekimin e Allahut, unë do të di të të sulmoj dhe do ta pastroj botën nga ekzistenca jote e urryer... "