---
title: "Gjuha e luleve në islam dhe perandorinë osmane"
seoTitle: "Gjuha e luleve në islam dhe në perandorinë osmane"
seoDescription: "Lulet janë fëmijët e jashtëzakonshëm të natyrës. Ato janë ndoshta më të këndshmet për syrin dhe shpirtin për shkak të formave të tyre harmonike, ngjyrave të"
datePublished: Thu Feb 15 2024 07:27:38 GMT+0000 (Coordinated Universal Time)
cuid: clsmwf34u000308l934gaaopv
slug: gjuha-e-luleve-ne-islam-dhe-perandorine-osmane
cover: https://cdn.hashnode.com/res/hashnode/image/upload/v1707979266333/2f2d4500-0989-481b-b353-ea362d37a954.jpeg
tags: perandoria-osmane, lule, lulet, gjuha-e-luleve, perkthim

---

*Nga Eqerem Burka Akinxhi*

Lulet janë fëmijët e jashtëzakonshëm të natyrës. Ato janë ndoshta më të këndshmet për syrin dhe shpirtin për shkak të formave të tyre harmonike, ngjyrave të bukura dhe aromave unike. Shumica e njerëzve preferojnë aromat nga lulet për shkak të cilësive të tyre natyrale dhe relaksuese. Edhe sot lulet luajnë një rol të madh në industrinë aromatike, veçanërisht aroma e lehtë e një trëndafili, apo dhe lulet më dehëse si jasemini dhe zambakët. Profeti Muhamed e donte aromën e luleve, veçanërisht të manushaqes.

Osmanët ishin një qytetërim luledashës. Përveç atyre në kopsht, ata mbillnin lule nëpër shtëpi dhe para dritareve. Nënat dhe gjyshet kujdeseshin për lulet sikur po kujdeseshin për fëmijët dhe nipërit e tyre. Edhe rritja e luleve ishte një hobi i burrave seriozë. Për fustanet e grave preferoheshin motivet me lule. Edhe një personalitet serioz si Sulltan Mehmeti II artisti e ka përshkruar me një lule në dorë.

![](https://cdn.hashnode.com/res/hashnode/image/upload/v1707979560666/440480f1-7c04-447e-b773-2ca5773af1f4.jpeg align="center")

Vajzat emëroheshin sipas luleve dhe burrat i lidhnin ato në çallmat e tyre. Gurët e varreve të zonjave ishin zbukuruar me lule. Lulet zbukuronin ambientin dhe zbutnin zemrat. Çdo shtëpi në Stamboll kishte lule. Nga të varfërit te të pasurit, në dritaret e çdo shtëpie kishte lule në vazo dhe kanaçe prej teneqeje. Çdo shtëpi kishte një kopsht ose një korridor të vogël, në të cilin lulet mbushnin shtëpinë me aromën e tyre.

# Çallmat me lule

Pëhura e veshjeve të grave ka patur gjithmonë motive lulesh. Madje edhe shapkat ishin prej pëlhure që kishin motive të tilla; për më tepër, i vendosnin ato tek gishti ndarës i shapkave. Shumica e çorapeve të grave të Anadollit kanë motive me lule dhe çdo dizajn ka një emër specifik.

Edhe veshjet e meshkujve ishin me lule. Veshjet e sulltanëve të zbukuruar me karafila në ngjyrën e shegës sot gjenden nëpër muzeume. Karafili, i cili përdorej shpesh nga burrat, është një simbol i fisnikërisë dhe besnikërisë.

Po çallma? Kurbave të këtij aksesori solemn iu shtuan edhe lule. Shumica e kreshtave të sulltanit ishin në formë lulesh. Sidomos në bizhuteri, lulja ishte motivi kryesor.

Përveç fustaneve, edhe shamitë e grave, të quajtura "yazma", përmbajnë motive lulesh. Për këto lulet janë qëndisur përgjatë buzës dhe në mes vendosen lule të freskëta. Këto janë të gjitha vepra arti. Gratë që qëndisin motive lulesh rreth shamive të tyre, buzë jastëkëve apo pëlhurave të thjeshta janë vërtet artiste.

# Dashuria për lulet

Natyra e butë e një personi lidhet edhe me dashurinë e tij për lulet. Burra të shtresave të larta, besimtarë dhe studiues të Sheikh al-Islam (titulli kryesor fetar) rritnin lule në kopshtet e tyre. Edhe sot është e mundur të shohësh anëtarë të familjes mbretërore evropiane në kopshte lulesh me doreza dhe gërshërë në duar. Shumë piktura në miniaturë tregojnë sulltanët osmanë duke mbajtur lule. Në të kaluarën, ishte zakon të mbanin lule dhe t'i nuhasnin herë pas here për efektin e tyre relaksues dhe qetësues.

Në pikturat në miniaturë osmane nuk ka kompozime pa lule dhe asnjë veshje që nuk është zbukuruar me to. Siç e shohim edhe në pikturat e vjetra, mbi çdo tavolinë ka lule. Ky është një zakon i vjetër turk. Është e njëjta gjë edhe me të dhuruarit të luleve dikujt. Për shembull, zambaku i luginës, një simbol i paqes, dikur iu dha si dhuratë ambasadorit francez në Stamboll. Dërgimi i luleve për dasma, ditë dhe përvjetorë të çmuar ishte dhe është ende një rast që të ngroh zemrën.

Përdorimi i luleve në dekorim dhe tekstile u ndikua shumë nga turqit. Megjithëse ishte një motiv i përhapur në Kinë, tradita u kalua evropianëve kryesisht nga Turqia. Çdo udhëtar i huaj që ka kaluar nëpër perandori përmend dashurinë e turqve për lulet në librat e tyre të udhëtimit.

# **Gjuha e dashurisë**

Lulet janë edhe simbole që kanë kaluar nëpër tregime, këngë dhe poezi. Tulipanët dhe trëndafilat janë të ngarkuar me kuptimin islam. Tulipani simbolizon Allahun (Zotin) dhe trëndafilin, Profetin Muhamed. Forma e tulipanit porsi alfabeti arab formon fjalën "Allah". Është një lule madhështore veçohet nga lulet e tjera. Ajo simbolizon unitetin.

Ndërsa karafilat nënkuptojnë përkushtim; Nga ana tjetër, zambaku i ujit, konsiderohet si simbol i dervishëve që shtrojnë dyshekët e faljes në ujë. Po kështu, vjollca me hark përfaqëson përulësinë; drandofili, kontrabandë; zymbyli, përkushtimin erotik; dhe trëndafili, gjendjen e të dashuruarve. Edhe pse të bukur, drandofilët simbolizojnë një dashnor të pavëmendshëm. Ata rriten buzë ujit sikur të admirojnë reflektimet e tyre. Nga këtu vjen termi "Narciz" që përdoret për njerëzit e drejtë në turqishten e vjetër.

Matthiola incana simbolizon shpresën gjatë natës meqë hapen në mbrëmje dhe zambaku simbolizon një dashuri shumë pasionante me aromën e tij ekstatike – poashtu edhe jasemini. Gjuha e dashurisë është poezia, shenja e saj janë shamitë dhe simboli i saj janë lulet. Petali i trëndafilit që i dashuri vendos në shami është gjithashtu një shenjë që ai ia jep të dashurës së tij.

# Lule të pikëlluara

Dashuria për lulet në tekstile dhe dekorime mes turqve janë pjesërisht për shkak të dispozitave fetare. Feja islame, e cila ndalon përdorimin e fotografive të krijesave të gjalla në publik, nuk vendosi kufizime për lulet.

Madje mbi gurët e varreve janë përdorur edhe lule shprehin trishtimi, sidomos gurët e varreve për gratë. Meqenëse lulet gjenden në çallmat e gurëve të varreve të burrave, në mbishkrim ka një motiv lulesh diku në një vend bosh.

Ata që vizitojnë Pallatin Topkapı pëlqejnë tulipanët, karafilat dhe zymbylët në mure dhe po ashtu pllakat që zbukurojnë xhamitë. Lulet dhe pllakat janë si fytyra e Turqisë që i hapet botës së jashtme. Shumë turistë vijnë vetëm për të parë këto modele. Jo rastësisht, të huajt filoturq, si Joseph von Hammer-Purgstall dhe Pierre Loti, mbuluan me pllaka një dhomë të shtëpive të tyre në vendlindjet e tyre.

Ashtu si çdo gjë, edhe lulet janë pjesë e modës. Lulëkuqja shfaqet shpesh në pllakat selxhuke. Me ngjyrën e tij tipike të kuqe, duket tepër tërheqëse në pllakat blu. Trëndafilat dhe zymbylët ishin veçanërisht të njohura në shekullin e 16-të dhe në fund të shekullit të 17-të, e morën përsipër tulipanët . Një periudhë është emëruar gjithashtu me emrin e tyre: Epoka e Tulipanëve. Në këtë periudhë, në të gjithë botën filloi një *tulipanomani* ose furi për tulipanët.

# Po sikur të kalojë sezoni?

Motivi më i përdorur sidomos në qilimat osmanë është lulja. Këto qilima janë vepra arti që këndojnë dëshirat e vajzave që i kanë thurur. Në të kaluarën nuk kishte galeri arti si sot. Por çdo shtëpi osmane ishte si një galeri arti. Kishte motive lulesh në dollapët e shtëpive, kutitë, sëndukët, madje edhe në dyert e jashtme të shtëpive.

Edhe librat janë të stolisur me lule. Vetë ilustrimet tashmë janë art. Por jo vetëm kaq, ato shpesh zbukurohen nën të me lule. Në mus'haf (një fjalë arabe që i referohet një kopje të shkruar të Kuranit) dhe libra lutjesh kanë jo rrallë herë lule, në kopertina apo në fund të vargjeve.

Pjesa e jashtme e librit është prej lëkure, por disa entuziastë e dekorojnë edhe me lule. Tradita e shpërthimit diellor\* të vendosura në mes të kopertinës është një motiv lulesh. Printime të vogla me lule në kopertina ndonjëherë lyhen me brokadë. Ka shumë raste në fakt që lulet bëhen me bojra mbi lëkurë.

Meqenëse çdo lule ka një stinë, disa artistë letre gdhendin shtresa letre ose lëkure për të krijuar lule artificiale dhe i pikturojnë për të përfituar nga bukuria e tyre edhe kur sezoni të ketë mbaruar. Në të kaluarën, edhe lulja që binte në tokë mbahej dhe thahej mes faqeve të një libri.

\*1 - Bëhet fjalë për motivet që nisin nga një pikë e vogël dhe sa vinë e zgjerohen, porsi një shpërthim.